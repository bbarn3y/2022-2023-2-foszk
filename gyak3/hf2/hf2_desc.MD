# Webprogramozás 2022-2023-2 HF2

A házi feladat eredményét a "babuafi@inf.elte.hu" e-mail címre küldjétek el.

## 1. feladat (0.5 pont)

Adott egy tömb 2022-es játékokkal és azok adataival.

Az egyes játékokról a következő adatokat tároljuk:
- name: A játék címe.
- genre: A játékok műfajai.
- score: A játék értékelése.

Az alábbi alfeladatok eredményét írasd ki a console-re.

1.1 **Készíts egy tömböt, amelyben csak az 50 pontnál kevesebbet és a 85 pontnál többet
elért játékok szerepelnek.**

1.2 **Írd ki azon játékoknak a nevét (és csak a nevét!), melyek legalább 3 szóból vagy számból
állnak.**

    Példa:
    'Dark Souls 3'
    3 szóból áll: ['Dark', 'Souls', '3']

1.3 **Készíts egy tömböt, melyben a játékok műfajai szerepelnek.**

    A tömbnek nem kell egyedinek lennie, a tömbbe kerüljön be minden műfaj.
    A 'games' tömb első három elemére ez lenne az eredmény:
    ['Action', 'RPG', 'FPS', 'RPG']

1.4 **Rendezd az eredeti listát a műfajok száma szerint növekvő sorrendbe.**

    Tehát az a játék legyen az első helyen, melyhez a legtöbb műfaj tartozik, legutolsó helyen
    pedig amihez a legkevesebb.

    Az ugyanannyi műfajjal rendelkezők közötti sorrenddel nem kell foglalkozni.

1.5 **Keresd meg a maximális pontszámot.**

## 2. feladat (0.5 pont)

A felületen két gombot találsz, egy feketét és egy fehéret.

1.1 **Gombnyomásra a "container" id-val rendelkező elembe szúrj be két fekete vagy két fehér
négyzetet, attól függően, hogy melyik gomb lett megnyomva.**

Ehhez használhatod a CSS-ben előre definiált "rectangle", "black" és "white" osztályokat.

1.2 **A beszúrt négyzet ne írja felül a konténer tartalmát, hanem mindig új elemként
a lista elejére kerüljön.**

1.3 **Bármelyik négyzetre kattintva kapjon egy üzenetet (alert) a felhasználó, hogy az milyen színű
(fekete vagy fehér).**

1.4 **Az oldalon kattintva kiírjuk konzolra a klikk pozícióját.
Ez ne történjen meg amennyiben a fekete négyzetekre kattint,
minden más esetben viszont megjelenhet továbbra is.**

## 3. feladat (1 pont)

3.1 Készíts egy űrlapot 3 mezővel: név (szöveges), kor (szám), nem (választó). 

3.2 Az űrlap alá kerüljön egy gomb, amellyel az űrlap ellenőrizhető.

3.3 Mindhárom mező legyen kötelező.
    Ha egy mező értéke üres ellenőrzéskor, akkor ezt stílusában jelöljük (például a mező szélei változzanak pirosra).

3.4 A kor mező akkor is számítson hibásnak, ha az értéke negatív, vagy ha nagyobb, mint 110.

3.5 Amennyiben az űrlap nem tartalmaz hibát, az oldal háttérszíne változzon zöld-re ellenőrzéskor.

3.6 Amennyiben az űrlap nem tartalmaz hibát, a korábbi esetleges hibajelölések tűnjenek el, valamint a felhasználó
    kapjon egy felugró üzenetet: "Minden rendben!".
    (Segítség: felugró üzenethez az 'alert' parancsot tudjátok használni.)

